---
sort: 600
category: Kurumsal İletişim Aracı Olarak Faaliyet Raporları
title: Faaliyet raporumuzda Bankamızda yaşanan değişimi yansıtma imkanı bulduk.
guestName: Neşet Dereli
guestTitle: Halkbank<br />Tanıtım ve Halkla İlişkileri Dairesi Eski Başkanı
vimeoId: "236545403"
cardImageUrl: https://i.vimeocdn.com/video/658685015-481919a2f22f9b10bfe37072d82579879077c5c896070abd811d0774b4d31925-d.jpg?mw=535&mh=301
---

###### Halkbank 2016 Faaliyet Raporu nasıl tepkiler aldı?

Şimdi kreatif işlerin temel özelliği zaten ortaya çıkmadan önce eser insanın içinde bir heyecan, bir korku, ya tutmazsa, ya anlaşılmazsa gibi bir tedirginlik doğurur. Zaten o tedirginlik yoksa içinizde o iş kreatif de değildir. Herkesin üzerinde hemfikir olduğu iş her zaman bir risk taşır aslında. O açıdan bu çalışma gerçekten de bizim bankanın daha önceki yaptığı çalışmalardan çok farklıydı ve o tedirginlik en azından bende vardı. Ama iyi işin etkisi de o tedirginliğin zıttı bir ölçüde de bir mutlulukla sonuçlanıyor çünkü iş başarıya ulaştığında, etrafta konuşulduğunda yorum yapıldığında, insanların zaten ellerine aldıklarında yani gözlerindeki pırıltı “A bu neymiş?” diye çevirdiği zaman zaten onu anlıyorsunuz ki doğru bir iş yapmışsınız. Ki faaliyet raporları gerçekten de hani çok alışılageldik, çok ezbere artık gidilen, çok da fazla okunmayan çalışmalar. Burada işte özet kısım, temel mesajlar ve markanın aslında imajı, çünkü biz 2016’nın sonlarıyla birlikte iletişim dilinde bir farklılaşmaya gitme kararı aldık, faaliyet raporu da bunun önemli bir unsuru aslında. Burada da bu değişimi yansıtma imkanı bulduk o çalışmamızda. Sadece bu mu, değil tabii. Bir çok alanda yapıyorsunuz ama bunun tamamlayıcı olması çok önemli, çünkü markanın iletişim kurabileceği, işte müşterileriyle olsun, ortaklarıyla olsun, kendi iç müşteri diyebileceğimiz çalışanlarıyla olsun, marka karakter özelliklerini yansıtabilecek çok fazla alan yok. Bulunan her fırsatı o şekilde değerlendirmek lazım. Biz de faaliyet raporunu bu açıdan, bu şekilde değerlendirdik. Umuyorum ki zaman içinde de önümüzdeki dönemlerde de artarak devam edecek bunun güzel etkisi.
