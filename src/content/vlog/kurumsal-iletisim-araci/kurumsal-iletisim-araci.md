---
sort: 400
category: Kurumsal İletişim Aracı Olarak Faaliyet Raporları
title: Faaliyet raporları bugün, çok önemli bir kurumsal iletişim aracıdır.
guestName: Bengi Vargül Şen
guestTitle: TAV Havalimanları Holding<br />Kurumsal İletişim Direktörü
vimeoId: "235330594"
cardImageUrl: https://i.vimeocdn.com/video/659158508-2e8ef87ed6ba7493787d38991fbb54e9993c08d5e6f2276ecdb47403d0c79ac0-d.jpg?mw=535&mh=301
---

###### Bir faaliyet raporu kurumsal iletişim aracı olarak şirketler tarafından nasıl kullanılmalı?

Şimdi TAV Havalimanları Kurumsal İletişim Direktörüyüm ama aynı zamanda bir şapkam daha var. Kurumsal İletişimciler Derneği Başkanlığını da yapıyorum. Bu şirket içerisindeki medyaya yansımaları, medya araçları bizler için aslında kendimizi kamuoyuna hatırlatmada bir araç. Bu araçlar çoğu zaman basın toplantıları, yapılan eventler, sosyal sorumluluk projeleri oluyordu. Ta ki 10 yıl önce biz bunu bir iletişim enstrümanı haline getirene kadar. Faaliyet raporları bu anlamda şirketlerin işte bu satır aralarında kalmış ya da içeride kalmış bazı konularını dışarıya taşıması açısından da bir iletişim aracı oldu. Kurumsal iletişim bu anlamda eline bir tane daha kamuoyuna kendini hatırlatmak için bir araç sağlamış oldu. Burada yatırımcıyla sağlıklı bir çalışmayla çıkan rapor aynı zamanda şirketin de tanıtımı için önemli bir araç. Kurumsal iletişimciler bu anlamda bu mecrayı en aktif şekilde pazarlama iletişimine de döndürmeden, yani burada amaç raporu anlatmak. Onu da en sağlıklı ve doğru mesajlarla iletebilecek aslında bir mecraya kavuştular. Bunun şöyle bir avantajı var: Bizler bu sayede gerçekten şirkette olan bitenleri, yani kamuoyunun şirket sözcülerine inancına baktığınızda çok üst sıralarda yer almaz ama bu raporlar finansal ve resmi raporlar olduğu için olanı yansıtır. Bunu kamuoyuna gösterirken aslında şirketinizi de tanıtmış olursunuz. Bu önemli bir araç bu anlamda kurumsal iletişimci için. Biz TAV Havalimanları Holding’te yaptığımız tüm faaliyet raporlarında bunun değerini medyada gördük. Bu bize çok güzel ve olumlu geri dönüşler sağladı. Bir kere şirketinizin hassasiyetlerini ortaya koyuyor. Kurumsal duyarlılığını ortaya koyuyor. Toplumsal duyarlılığa verdiği değeri ortaya koyuyor. Bu anlamda bunu iyi kullanabilen kurumsal iletişimciler aslında kamuoyunda kendini hatırlatmak için bir enstrümanı da ellerinde tutuyorlar. Bunu yansıtabilme becerisini de gösterirlerse çok güzel geri dönüşler alırlar diye düşünüyorum.
