---
sort: 200
category: İyi Bir Faaliyet Raporu Nasıl Olmalı?
title: Faaliyet raporu, içeriği, kalitesi ve tasarımı ile yılın gündemini yansıtmalı.
guestName: Bengi Vargül Şen
guestTitle: TAV Havalimanları Holding<br />Kurumsal İletişim Direktörü
videoId: "235317726"
cardImageUrl: https://i.vimeocdn.com/video/659159960-5f64aa30fd663f7578d29405d0f8ed63d493e1433fc3e357cd55b5c1848d4a10-d.jpg?mw=535&mh=301
---

###### İyi bir faaliyet raporunun özellikleri neler olmalıdır?

Şimdi tabii faaliyet raporları senede bir defa hazırlanan raporlar. Bu raporlarda o senenin en öne çıkan şeyini yansıtmak ya da hakikaten akılda kalacak bir şey bulmak lazım. Bizim de TAV Havalimanları olarak bir extension, ilave tesis projemiz vardı. Bu projeyi yatırımcıya anlatmamız gerekiyordu. Bunu en sade, en yalın şekilde nasıl anlatabiliriz diye baktık ve faaliyet raporumuzun bu seneki konseptini ona oturttuk. Proje aslında ilave tesis olarak anlattığımız şeylerin yine faaliyet raporuna uyarlanmasıydı. Burada önemli olan şu: Şirketler her sene performanslarını arttırıyorlar. Performansları arttırırken aslında faaliyet raporunun içeriği, kalitesi, tasarımı ve o seneki gündem maddesine göre örtüşmesi de birbirine paralellik arz ediyor. Onun da aynı şekilde çıtayı bir adım yükseltmesi gerekiyor. Bu proje aslında, extension’u anlatan bu seneki faaliyet raporumuzun konsepti, tamamıyla o senenin gündemini yansıtıyordu. Son derece yalın bir dille anlatıldı. Bu raporlama çalışmaları bazen şöyle algılanabiliyor: “Ne kadar karmaşık olursa o kadar sanatsal ve değeri artar.” diye. Halbuki ne kadar kolay olursa, içeriği ne kadar basit olursa, o seneki gündemi ne kadar kolay yansıtırsa o kadar değerli olur düşüncesindeyiz biz. Proje böyle çıktı. Çok da beğenildi. Gerek tasarımları, gerek içeriği açısından yalınlığı açısından istediğimizi yansıtabildik. Bunu okuyan yatırımcılar ve paydaşlarımız da memnuniyetlerini bize dile getirdiler. Burada şunu vurgulamakta yarar var: Şirketler yıllar içerisinde değişik dönemlerden geçiyorlar. Bu dönemlerdeki paralelliği o raporlarda yansıtmak gerekiyor. Ne ilerisinde ne gerisinde olmak bu anlamda önemli olan. Tam da gündeminizi yansıtmanız gerekiyor ve buna paralel de uluslararası raporlamalar da değişiyor. Şirketlerinizin gündemini yaratırken, oraya yansıtırken bir yandan da o uluslararası standartları normları tutturmanız gerekir ki işin kalitesi otomatik olarak yükseliyor. Çok güzel geri dönüşler aldık bu sene de. Genel anlamda da şöyle bir intiba var: Bir sonraki sene ne yapacağınızı hep merakla ve ilginç bir süreçle takip ediyoruz çünkü “Bu sene acaba tıkanırlar mı? Bu sene acaba konu bulamazlar mı ya da bu sene ne olur? stresini biz sizden önce yaşıyoruz.” diyorlar. Fakat TAV Havalimanları çok zengin bir kültüre sahip. Gündeminde devamlı bir şeyler oluyor. Bu anlamda bence bir 10-15 yıl daha gündemimizde rapora yansıtacak çok ilginç konularımız olacaktır diye düşünüyorum.
