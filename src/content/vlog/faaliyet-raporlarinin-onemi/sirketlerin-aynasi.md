---
sort: 300
category: Faaliyet Raporlarının Önemi
title: Faaliyet raporları, şirketlerin aynasıdır.
guestName: Funda Güngör Akpınar
guestTitle: Koç Holding<br />Yatırımcı İlişkileri Eski Direktörü
videoId: "236597670"
cardImageUrl: https://i.vimeocdn.com/video/659150247-4995fbc979b2620331d69e6041612f490b5e777575ee9b8d3c7c621585b6e693-d.jpg?mw=535&mh=301
---

###### Faaliyet raporlarının halka açık şirketler açısından önemi nedir?

Faaliyet raporları aslında baktığınız zaman günün 24 saati, haftanın 7 günü sürekli tüm paydaşların ulaşabileceği, okuyabileceği, şirketlerimizin aynasıdır diyebileceğimiz yazılı dokümanlar. Şimdi yazılı dokümanlar diyorum ama artık faaliyet raporlarında da eğilimler değişmeye başladı. Bir yandan yazılı doküman olarak, bir yandan interaktif faaliyet raporları var. Web sitesi üzerinden web tabanlı faaliyet raporları vesaire. Dolayısıyla hem kullandığınız teknolojiyi, şirketin kurumsal kimliğini, ama daha da önemlisi şirketle ilgili tüm bilgileri, kim olduğunuzu, nasıl çalıştığınızı, hepsini bir araya koyan belgeler topluluğu diyebiliriz aslında. Özellikle günümüzde bütünleşik pazarlama dediğimiz işte bir şirketi tanıtan farklı mecraların birbiriyle konuşuyor olması çok önemli. Kurumun kimliğini yansıtması, kurumu doğru tanıtması çok önemli. Hele halka açık bir şirket için çok çok daha önemli çünkü halka açık şirketlerde baktığınız zaman sürekli olarak paydaşlarımıza bizim hakkımızda daha fazla bilgi edinmek isteyen hedef kitlelerimize kendimizi doğru aktarabilmemiz, anlatabilmemiz lazım. Bunun için de bu tür dokümanların çok doğru bilgilerle donanması, şirketi en yalın şekliyle ama yatırımcı açısından değer içeren her türlü bilgiyi içinde bulunduracak şekilde aktarıyor olması lazım. O yüzden faaliyet raporları gerçekten kurumlar için, hele ki halka açık kurumlar için çok önemli belgeler diyebiliriz.
