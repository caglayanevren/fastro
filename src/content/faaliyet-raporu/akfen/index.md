---
sort: 5500
title: Akfen Holding 2012 Faaliyet Raporu...
spot: İçinde LCD ekran olan bir faaliyet raporu... Tüm zamanların en sıra dışı raporu...
type: singleItem
category: Faaliyet Raporu
thumbnail: ./2012_AKFEN_0_Thumbnail.jpg
awarded: true
coverImage: "./2012_AKFEN_0.jpg"
singleItemSpreadImages: ["./2012_AKFEN_1.jpg", "./2012_AKFEN_2.jpg", "./2012_AKFEN_3.jpg"]
---

2012 yılı, Akfen Holding için parlak bir yıl olmuş, faaliyet gösterilen hemen hemen her alanda önemli başarılar kazanılmıştı. Bu üstün performansı, bu başarıya yakışacak bir faaliyet raporuyla anlatmamız gerekiyordu.

Holding'in tüm çalışanlarının bu başarıda aktif rol oynadığını biliyorduk. Başarının ana kahramanları onlardı ve sahnede onlar vardı. Rapora "Başarılı olmak ya da olmak, işte bütün mesele bu" mesajıyla başladık. Holding'in tüm çalışanlarını temsilen seçilen kişileri, bir tiyatro sahnesinde, oyunun bitip, oyuncuların izleyicileri selamladığı bölümde fotoğrafladık ve bu fotoğrafları raporun ana mesajlarını taşıyan ayraçları haline getirdik.

Rapora her açıdan fark katmak için yoğun bir çaba sarfettik. Raporun dış kısmını sahne ve perde hissini artırmak için kırmızı kumaşla kapladık. Bununla da yetinmedik, raporun girişine özel bir bölüm ekledik. Bu bölüme kapak açıldığında otomatik olarak çalışan, Holding ile ilgili filmlerin bulunduğu bir LCD ekran ve buna bağlı bir medya oynatıcı yerleştirdik.

LCD ekranın hemen altındaki butonlarla, Akfen Holding yatırımlarının kısa bir filmine, Yönetim Kurulu Başkanı Hamdi Akın'ın bir mesajına ve bu raporun hikayesinin olduğu başka bir filme erişim sağladık.

Kısaca tüm sezonların en iyi performansını sergileyen Akfen Holding için, tüm zamanların en sıra dışı raporunu yaptık...
