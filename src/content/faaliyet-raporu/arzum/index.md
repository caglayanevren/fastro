---
sort: 300
title: Arzum 2023 Faaliyet&nbsp;Raporu...
spot: Yenilik odaklı markanın, gelişimine odaklanan bir rapor!
type: singleItem
category: Faaliyet Raporu
thumbnail: ./2023_ARZUM_0_Thumbnail.jpg
awarded: true
coverImage: "./2023_ARZUM.jpg"
singleItemSpreadImages: []
---

1966 yılında yerli bir marka olarak sektöre adım atan Arzum, yarım asrı aşan tecrübesiyle ülkemizde doğan global bir marka olma başarısına ulaştı. Kuruluşundan bu yana dinamik yapısıyla, sürekli inovasyona odaklanan anlayışıyla, sektöre kazandırdığı ilklerle ve yeniliklerle hayata değer katmaya devam ediyor.

Hayatı kolaylaştıran ve bu sayede hayata değer katan müşterimiz için yenilikçiliğe odaklanan bir rapor içeriği ve tasarımı oluşturarak işe başladık. Çıkış noktamızı sürekli gelişim, dönüşüm ve Ar-Ge gücü olarak belirledik. “Hayata Yeniliklerle Değer Katıyoruz” başlığı altında markamızın gelişimini inceledik. Belirlediğimiz tema çerçevesinde hayatın içinden Arzumlu görüntüler elde etmek için bir fotoğraf prodüksiyonu gerçekleştirdik ve Arzum’un hayatın her alanında; yeniliği, teknolojiyi, pratikliği, değişimi, müşteri memnuniyetini ve sadakatini merkeze alan bir marka olduğu vurgusunu güçlendirdik. Markamızın kurumsal rengi olan kırmızı ve beyazın dengesiyle oluşturduğumuz raporda sade ve net çizgilere, okuyucunun dikkatini çekecek bilgilendirme alanlarına ve göstergelere yer verdik. Raporun genelinde konumlandırdığımız kırmızı renkli çizgisel formlarla markanın gücüne, istikrarına ve başarısının devamlılığına vurgu yaparak müşterimizin yenilikçi yaklaşımına atıfta bulunan bir çalışmaya imza attık.
