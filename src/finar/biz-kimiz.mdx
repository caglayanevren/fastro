---
title: Biz Kimiz?
spot: Türkiye'nin finansal iletişimine odaklanmış ilk reklam ajansıyız, üç kez “Dünyanın En İyi Raporlama Ajansı” seçildik.
subtitle:
seoImage: /og/biz-kimiz-og.png
videoID: "151008947"
VideoTitle: "Finar: Bilanço okumayı bilen reklam ajansı"
---

import weAreTheBest from "~images/we-are-the-best.jpg";
import { Picture } from "astro:assets";

Türkiye'nin finansal iletişimine odaklanmış ilk reklam ajansı olarak temellerimiz, 1994 yılında Londra merkezli çok uluslu bir şirket olan Lloyd Northover Citigate ile yapılan ortaklık anlaşmasıyla atıldı. Finar olarak Lloyd Northover Citigate (FLNC) adıyla ve yabancı ortağımızdan edindiğimiz know-how ile Türkiye'de o güne dek kurumların kendi bünyelerinde ya da reklam ajanslarıyla üretmeye çalıştığı yıllık faaliyet raporlarını temel faaliyet alanımız olarak belirleyerek yola çıktık. Başlangıçta müşterilerimize sadece anahtar teslim faaliyet raporu üretmek olan çalışmalarımıza kısa zaman içinde; kurum/marka kimliği, halka arz iletişimi ve diğer tüm markalama araçlarının üretimi, sürdürülebilirlik ve entegre faaliyet raporlarını da ekleyerek yetkinliklerimizi çeşitlendirdik.
{/* ![Finar Ailesi](/src/images/FINARTopluOfis.jpg) */}

<Picture src={weAreTheBest} formats={["jpg", "webp"]} loading="lazy" alt="Finar - We Are The Best" />

### **TAV Havalimanları ile “Dünyanın En İyi Faaliyet Raporu” ödülünü kazandık**

Halka açılmasının ardından Lloyd Northover Citigate ile 2000 yılında yollarımızı dostça ayırdık. Bununla birlikte, kuruluşumuzda büyük emekleri olan bu şirket ile iş birliği olanaklarını değerlendirmeyi de sürdürdük. Kurumsal tarihimiz açısından büyük önem taşıyan bu gelişmenin ardından, küresel ölçekte yatırımcı ilişkileri dünyasında yankı uyandıran çok sayıda faaliyet raporuna imza atarken, _TAV Havalimanları 2010 Faaliyet Raporu_ ile "Dünyanın En İyi Faaliyet Raporu" ödülünü ilk kez Türkiye'ye kazandırdık.

### **Üç kez “Dünyanın En İyi Raporlama Ajansı” seçildik**

**2014** yılında ise Faaliyet Raporlarının Oscar’ı olarak bilinen ve dünyanın en büyük uluslararası raporlama yarışması olan ARC jürisi tarafından “Dünyanın En İyi Raporlama Ajansı” seçildik. **2019** yılında ARC Awards’ta dünyanın en iyi kurumsal tasarım ajansı ve müşterilerine en çok ödül kazandıran ajansı olarak _Titanium Award_ ile ödüllendirildik. Aynı yıl, _BNP Paribas Cardif 2018 Faaliyet Raporu_ ile “Türkiye’nin En İyisi” ve “Baskı/Üretim” kategorisinin en iyisi; _Güneş Sigorta 2018 Faaliyet Raporu_ ile “Tasarım” kategorisinde “Dünyanın En İyi Faaliyet Raporu” ödülüne layık görüldük. **2021** yılında ARC Awards’ta ödüllü çalışmaların yarıştığı Grand Award kategorisinde, Halkbank için ürettiğimiz _2020 Faaliyet Raporu_, “Türkiye’nin En İyisi” seçildi. **2024** yılında ARC Awards’ta dünyanın en iyileriyle yarışan _Aksa Doğalgaz Faaliyet Raporu_ online kategoride; _Halkbank Entegre Faaliyet Raporu_ ise metin kategorisinde “Dünyanın ve Türkiye’nin En İyisi” seçildi. Ayrıca aynı yıl Finar olarak başarılı ajanslar arasında yapılan değerlendirmede ise “Dünyanın En İyi Ajansı” ödülüyle performansımızı taçlandırdık.

### **100 yıllık Cumhuriyetimize Finar’dan bir armağan: Sıfırdan 100’e Cumhuriyetimizin Sürdürülebilirlik Raporu**

Ülkemizi kendi alanında dünyada gururla temsil eden, önemli başarılar elde eden bir ajans olarak Cumhuriyetimize bildiğimiz bir konudan, birikimimiz ve emeğimizle değer katmayı hedefledik. Finar olarak Cumhuriyetimizin 100. yılını, yapmayı bildiğimiz en iyi işlerden biriyle, Cumhuriyetimizin Sürdürülebilirlik Raporu’yla kutlamak istedik. Cumhuriyetimizin 100 yılına damga vuran ve kilometre taşı olan gelişmeleri tüm ekibimizin katkısıyla, günler boyu heyecanla sürdürdüğümüz çalışmalar sonucunda derledik ve ülkemize iş alanımızdan gönülden bir armağan eser; [“<u>Sıfırdan 100’e Cumhuriyetimizin Sürdürülebilirlik Raporu</u>”](https://sifiryuz.finarkurumsal.com)nu sunduk.

### **Ana iş alanlarımızdan biri olarak markalama ve marka kimliği oluşturma**

Finar olarak en iyi bildiğimiz işlerden biri de markalamadır. Gerek kurumsal gerekse tüketici markaları geliştirme konusunda bugüne kadar pek çok başarılı işe imza attık. 1997 yılında Alternatifbank'ı ABank'a dönüştürdük. Ata Yatırım'a, İngiliz ortağımız Citigate ile birlikte modern bir marka kimliği inşa ettik. Ata Grubu, hâlâ bu marka kimliğini kullanmaktadır. Kuruluşumuzdan itibaren Akiş GYO, Gedik Yatırım, Hedef Grup, İGA İstanbul Havalimanı, İnveo Yatırım Holding, İş Yatırım, Taya Grup, Torunlar GYO, Türkiye İş Bankası, İş GYO, İş Faktoring, VakıfBank, Vakıf Emeklilik, Türk Telekom, YTÜ ve YTÜ Yıldız Teknopark gibi birçok kurum için hazırladığımız kurumsal marka kimliklerini hayata geçirdik.

### **Başarılı halka arz kampanyalarına imza atmaya devam ediyoruz**

Özellikle raporlama alanındaki deneyimimiz, yatırımcılara yönelik içerik üretme ve mesaj oluşturma yeteneğimiz sayesinde bugüne kadar birçok başarılı halka arz kampanyası gerçekleştirdik. DESA, İş Yatırım, Akfen GYO, Kontrolmatik, Hedef Holding, Rainbow Polikarbonat, Astor, Ekos, Avrupakent GYO, CVK Madencilik, Koza Polyester, Limak Doğu Anadolu Çimento ve Odine kurumlarındaki halka arzlarının entegre reklam iletişimini yönettik. Halka arz reklam filminden yatırımcı sunumlarına, kurumsal tanıtım filminden anahtar görsel, ilan ve internet bannerlarına kadar bütünleşik reklam ve iletişim çözümlerimizle halka arz olacak şirketlerin yanlarında olmaya devam ediyoruz.
